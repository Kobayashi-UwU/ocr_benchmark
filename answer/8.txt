เรื่อง    แนวทางปฏิบัติในการส่งหนังสือราชการ กรณีเรื่องที่มีชั้นความลับ (ลับ ลับมาก) และการแจ้ง
        มติคณะรัฐมนตรีทางไปรษณีย์อิเล็กทรอนิกส์ (E-mail) ของสำนักเลขาธิการคณะรัฐมนตรี
กราบเรียน/เรียน รอง-นรม, รัฐ-นร., กระทรวง, กรม
อ้างถึง   หนังสือสำนักเลขาธิการคณะรัฐมนตรี ด่วนที่สุด ที่ นร ๐๕๐๕/ว ๓๐๖ ลงวันที่ ๓๑ กรกฎาคม ๒๕๖๒
สิ่งที่ส่งมาด้วย  แบบฟอร์มแจ้งที่อยู่ไปรษณีย์อิเล็กทรอนิกส์ (E-mail address) เพื่อรับมติคณะรัฐมนตรี
        ตามที่ได้แจ้งมติคณะรัฐมนตรี (๓๐ กรกฎาคม ๒๕๖๒) เกี่ยวกับการแจ้งมติคณะรัฐมนตรี
ทางไปรษณีย์อิเล็กทรอนิกส์ (E-mail) มาเพื่อทราบ ความละเอียดแจ้งแล้ว นั้น
        เพื่อให้การปฏิบัติราชการของสำนักเลขาธิการคณะรัฐมนตรีในการส่งหนังสือราชการทาง
ไปรษณีย์อิเล็กทรอนิกส์ (E-mail) กรณีเรื่องที่มีชั้นความลับ (ลับ ลับมาก) ไปยังหน่วยงานต่าง ๆ เพื่อขอความเห็น
ประกอบการพิจารณาของคณะรัฐมนตรี รวมตลอดถึงการแจ้งมติคณะรัฐมนตรีทางไปรษณีย์อิเล็กทรอนิกส์
(Email) ไปยังหน่วยงานต่าง ๆ เป็นไปอย่างมีประสิทธิภาพประสิทธิผล และเกิดประโยชน์สูงสุดแก่ทางราชการ
มากยิ่งขึ้น สำนักเลขาธิการคณะรัฐมนตรีจึงขอกำหนดแนวทางปฏิบัติเกี่ยวกับเรื่องข้างตัน ดังนี้

        ๑. การส่งหนังสือราชการทางไปรษณีย์อิเล็กทรอนิกส์ (E-mail) กรณีเรื่องที่มีชั้นความลับ
(ลับ ลับมาก) ดังนี้

        ๑.๑ สำนักเลขาธิการคณะรัฐมนตรีจะสร้างลายน้ำเป็นชื่อหน่วยงานของท่านไว้ในหนังสือ
ราชการของสำนักเลขาธิการคณะรัฐมนตรีที่จะจัดส่งมายังหน่วยงานของท่านทาง E-mail พร้อมทั้งกำหนด
รหัสผ่าน (Password) เพื่อให้หน่วยงานของท่านใช้สำหรับการเข้าถึงหนังสือดังกล่าว
        ๑.๒ เมื่อหน่วยงานของท่านได้รับ E-mail จากสำนักเลขาธิการคณะรัฐมนตรีแล้ว ขอให้
ประสานงานโดยด่วนกับเจ้าหน้าที่สำนักเลขาธิการคณะรัฐมนตรีตามรายชื่อที่ระบุไว้ท้ายหนังสือ เพื่อขอรับ
รหัสผ่านดังกล่าว โดยต้องแจ้งชื่อผู้ขอรับรหัสผ่านที่หน่วยงานของท่านมอบหมาย ตำแหน่ง สังกัด และ
เบอร์โทรศัพท์ เพื่อจัดเก็บไว้เป็นข้อมูลในระบบรักษาความปลอดภัยของข้อมูลข่าวสาร เพื่อป้องกันไม่ให้
ผู้ที่ไม่ได้รับมอบหมายหรือไม่มีอำนาจหน้าที่เข้าถึงข้อมูลที่มีชั้นความลับดังกล่าว
ทั้งนี้ ให้ถือปฏิบัติตามแนวทางในข้อ ๑ ตั้งแต่วันที่ ๒๑ มิถุนายน ๒๕๖๔ เป็นต้นไป