    ด้วยกระทรวงดิจิทัลเพื่อเศรษฐกิจและสังคม (MDES) ร่วมกับ สมาคมอุตสาหกรรมเทคโนโลยีสารสนเทศไทย
(ATCI) และสนับสนุนอย่างเป็นทางการจากกระทรวงศึกษาธิการ (MOE) จัดโครงการ X Campus Ads Idea
Contest 2019 หนึ่งในกิจกรรมภายใต้ Digital Technology Demand Generation ซึ่งเป็นการประกวดแข่งขัน
แสดงความสามารถและความคิดสร้างสรรค์ในการผลิตคลิปวิดีโอเพื่อโฆษณา จากหลากหลายโจทย์ของบริษัท
อุตสาหกรรมชั้นนำของประเทศ โดยมีระยะเวลาการดำเนินกิจกรรมตั้งแต่เดือนสิงหาคม - ธันวาคม 2562

    ซึ่งการจัดโครงการ X Campus Ads Idea Contest 2019 เป็นการเตรียมความพร้อมสำหรับนักศึกษาที่
สนใจในการผลิตคลิปวิดีโอโฆษณา เพื่อแสดงความสามารถและความคิดสร้างสรรค์ในการผลิตสื่อโฆษณา เพื่อเป็นการ
สร้างความสัมพันธ์อันดี แลกเปลี่ยนประสบการณ์การทำงานร่วมกันระหว่างสถาบันการศึกษาต่าง ๆ พร้อมกับ
คำแนะนำจากคณะกรรมการกิตติมศักดิ์ รวมไปถึงองค์กรที่ให้การสนับสนุนโครงการ อีกทั้งจะได้บ่มเพาะความรู้เชิง
ลึกในการทำคลิปวิดีโอโฆษณาจากผู้เชี่ยวขาญ  เพื่อให้พร้อมต่อการเป็นนักโฆษณามืออาชีพอย่างมีประสิทธิภาพ

    ด้วยวัตถุประสงค์การจัดงานดังกล่าว ทางสมาคมอุตสาหกรรมเทคโนโลยีสารสนเทศไทย จึงใคร่ขอความ
สนับสนุนจากหน่วยงานของท่านร่วมเป็นผู้สนับสนุนการจัดงานอย่างเป็นทางการ (official Support) โดยไม่มีภาระ
ผูกพันทางด้านงบประมาณแต่ประการใด ทั้งนี้จึงขอความอนุเคราะห์ทางหน่วยงาน ดังต่อไปนี้
    1. ขอความอนุเคราะห์หน่วยงานประชาสัมพันธ์โครงการ Campus Ads Idea Contest 2019 ผ่านสื่อต่าง ๆ
ของมหาวิทยาลัย อาทิ Website, Facebook ฯลฯ
    2. ขอความอนุเคราะห์นักศึกษาร่วมสมัครและส่งผลงานมากกว่า 20 ผลงาน