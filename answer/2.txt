เสื้อคลุมนั้นทรุดลงไปนั่งกับพื้น แต่ก็ผุดรอยยิ้มน้อย ๆ ราวกับ
เพิ่งทำงานเสร็จลุล่วงไปได้ชิ้นหนึ่ง
    เมื่อมองไปที่พื้นก็เห็นเส้นอะไรบางอย่าง
    เส้นนั้นเป็นสีดำและแทบจะกลืนไปกับพื้น ถ้าไม่เพ่งดี ๆ
คงไม่ทันสังเกตเห็น แต่ลวดลายที่วาดขึ้นจากเส้นเหล่านั้นมีลักษณะ
ราวกับวงเวท
    ทางด้านขวามีแต่กำแพง แต่เมื่อมองไปด้านซ้ายก็พบกับ
เด็กผู้หญิงคนเดียวในห้องนั้นที่แต่งตัวด้วยเสื้อผ้าแบบเดียวกับฉัน
    ที่ว่าเสื้อผ้าแบบเดียวกันไม่ใช่ชุดสูทเหมือนฉันหรอก พูดให้ถูก
คือเป็นเสื้อไหมพรมกับกระโปรง หรือก็คือชุดสมัยปัจจุบันนั่นเอง
    ใช่ นอกจากเธอแล้วคนรอบตัวคนอื่นล้วนแต่งกายด้วย
ชุดเกราะบ้าง เสื้อคลุมบ้าง จนฉันชักอยากโพล่งถามออกไปว่า
ที่นี่คือโลกในเกมหรือไงกัน
    คนที่แต่งตัวด้วยเสื้อผ้าคุ้นตามีแค่ฉันกับเธอเท่านั้น
    เด็กคนนั้นน่าจะอายุราวสิบกลาง ๆ ถึงสิบปลาย ๆ
    เธอยังคงนั่งแหมะกับพื้นและตกอยู่ในภวังค์
    คงถูกพามาอย่างกะทันหันในลักษณะเดียวกับฉันกระมัง
    จริง ๆ แล้วฉันก็งงไปหมดว่าอะไรเป็นอะไรจนอยากโวยวาย
ออกมา แต่ก็พยายามตั้งสติทำความเข้าใจกับสถานการณ์เท่าที่ทำได้
    ในตอนที่เริ่มเข้าใจสถานการณ์คร่าวๆ ประตูที่อยู่ทางฝั่งซ้าย
ของเด็กผู้หญิงคนนั้นก็เปิดออก แล้วคนสามคนก็เดินเข้ามาในห้อง
    คนที่เดินนำหน้าเป็นหนุ่มรูปงามผมแดงในชุดสไตล์โรโคโค

    Rococo ศิลปะสไตล์ที่นิยมในชนชั้นสูงฝรั่งเศสสมัยพระเจ้าหลุยส์
ที่ 15 นอกจากนี้ยังใช้ในอีกความหมายหนึ่งคือ เชย ล้าสมัย