การพิมพ์และหลักเกณฑ์การพิมพ์หนังสือราชการ
    การพิมพ์หนังสือราชการ
    การพิมพ์หนังสือราชการ ผู้พิมพ์นอกจากจะมีความชำนาญแล้วยังต้องมีความเข้าใจ
เกี่ยวกับการพิมพ์ ดังนี้
    1. เข้าใจข้อความในหนังสือที่จะพิมพ์อย่างแจ่มแจ้ง หากไม่เข้าใจหรือสงสัยข้อความตอนใด
ควรสอบถามเจ้าของเรื่องผู้ทำหนังสือ
    2. รู้จักวางรูปแบบหนังสือราชการให้เหมาะสม สวยงาม และถูกต้อง ตามระเบียบงาน
สารบรรณ เช่น การวางตำแหน่งส่วนต่างๆของหนังสือราชการ การย่อหน้า การเว้นวรรค การจัด
ระยะห่างระหว่างบรรทัด เป็นต้น
    3. มีความรู้เกี่ยวกับตัวสะกดการันต์ หากไม่แน่ใจควรตรวจสอบจากพจนานุกรม
ฉบับราชบัณฑิตสถาน พ.ศ. 2525
    4. รู้จักชื่อบุคคล ตำแหน่ง ชื่อส่วนราชการ และหน่วยงานราชการต่างๆ อย่างถูกต้อง
    5. รู้จักเลือกใช้กระดาษและซองที่เหมาะสมกับหนังสือราชการแต่ละประเภท
    6. รู้จักเรียงลำดับงานที่จะพิมพ์ตามความเร่งด่วน เพื่อมิให้เสียงาน เช่น เมื่อมีงานที่
จะต้องพิมพ์จำนวนมาก ควรพิจารณาว่างานใดสำคัญมากควรพิมพ์ก่อนงานอื่น
    7. มีความสังเกตที่ดีและทำงานด้วยความละเอียดรอบคอบ
    8. ลงชื่อผู้พิมพ์จดหมายราชการไว้เพื่อเป็นหลักฐาน

    หลักเกณฑ์การพิมพ์หนังสือราชการ
    1. การกั้นระยะในการพิมพ์
     1.1 กั้นระยะห่างจากขอบกระดาษด้านช้ายมือประมาณ 3 เซนติเมตร เพื่อสะดวกใน
     1.2 ตัวอักษรตัวสุดท้ายห่างจากขอบกระดาษด้านขวาประมาณ 2 เชนติเมตร
     1.3 ในบรรทัดหนึ่งให้ตั้งจังหวะเคาะ 70 จังหวะเคาะ
    2. การพิมพ์หนังสือราชการที่ต้องใช้ตราครุฑ ถ้ามีข้อความมากกว่า 1 หน้า หน้าต่อไปต้อง
ไม่มีตราครุฑ แต่ต้องให้มีคุณภาพเช่นเดียวกับแผ่นแรก
    3. การพิมพ์หัวข้อต่างๆให้เป็นไปตามแบบหนังสือที่กำหนดไว้ในระเบียบงานสารบรรณ
    4. การพิมพ์ 1 หน้ากระดาษ A4 ปกติให้พิมพ์ 25 บรรทัด
    5. ถ้าคำสุดท้ายของบรรทัดมีหลายพยางค์ ไม่สามารถพิมพ์จบในบรรทัดเดียวกันได้ให้ใช้
เครื่องหมายยติภังค์ (-) ระหว่างพยางค์